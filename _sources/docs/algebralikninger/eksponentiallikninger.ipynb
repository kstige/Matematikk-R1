{
 "cells": [
  {
   "attachments": {},
   "cell_type": "markdown",
   "metadata": {},
   "source": [
    "# Eksponentiallikninger\n",
    "\n",
    "```{admonition} Læringsutbytte\n",
    ":class: utbytte, dropdown\n",
    "I dette temaet arbeider vi med kompetansemålet:\n",
    "\n",
    " * utforske og forstå regneregler for potenser og logaritmer, og bruke ulike strategier for å løse eksponentialligninger og logaritmeligninger\n",
    "\n",
    "Etter å ha arbeidet med temaet, skal du:\n",
    " \n",
    " * forklare hva en eksponentiallikning er\n",
    " * anvende ulike strategier for å løse eksponentiallikninger (blant annet ved hjelp av logaritmer)\n",
    " * forklare ekvivalens og implikasjon i logaritmiske likninger\n",
    " * bruke digitale hjelpemidler for å løse eksponentiallikninger\n",
    "```\n",
    "\n",
    "Eksponentiallikninger er likninger der den ukjente er i eksponenten i en potens. De enkleste eksponentiallikningene kan vi løse ved å gjøre høyre og venstre side om til en potens med samme grunntall. Da kan vi bruke følgende resultat som vi kjenner en tilsvarende form av fra logaritmelikninger.\n",
    "\n",
    "```{admonition} Like grunntall\n",
    ":class: def\n",
    "Dersom $a^x=a^b$, så må $x=b$.\n",
    "```\n",
    "\n",
    "```{admonition} Eksempel 1\n",
    ":class: eksempel\n",
    "$\\begin{align}\n",
    "8^x &= 512 \\\\\n",
    "8^x &= 8^3 \\\\\n",
    "x &= 3\n",
    "\\end{align}$\n",
    "\n",
    "\n",
    "$\\begin{align}\n",
    "e^{2x} &= \\sqrt[3]{e^4} \\\\\n",
    "e^{2x} &= e^{\\frac{4}{3}} \\\\\n",
    "2x &= \\frac{4}{3} \\\\\n",
    "x &= \\frac{2}{3}\n",
    "\\end{align}$\n",
    "```\n",
    "\n",
    "For de fleste eskponentiallikninger vil vi imidlertid være avhengig av logaritmer for å løse likningene for hånd. Logaritmen bruker vi for å ta den ukjente ned fra eksponenten. Dette fungerer siden $\\ln 4^x=x\\ln 4$ i følge tredje logaritmesetning. Om ikke grunntallet i potensen tilsier at det er lurt å velge enten tierlogaritmen eller den naturlige logaritmen, så kan vi i utgangspunktet velge akkurat den logaritmen vi vil.\n",
    "\n",
    "```{admonition} Eksempel 2\n",
    ":class: eksempel\n",
    "\n",
    "$\\begin{align}\n",
    "3^x &= 8 \\\\\n",
    "\\lg 3^x &= \\lg 8 \\\\\n",
    "x\\lg 3 &= \\lg 8 \\\\\n",
    "x &= \\frac{\\lg 8}{\\lg 3}\n",
    "\\end{align}$\n",
    "\n",
    "Oppgava kan også løses ved å bruke $\\ln$.\n",
    "\n",
    "$\\begin{align}\n",
    "3^x &= 8 \\\\\n",
    "\\ln 3^x &= \\ln 8 \\\\\n",
    "x\\ln 3 &= \\ln 8 \\\\\n",
    "x &= \\frac{\\ln 8}{\\ln 3}\n",
    "\\end{align}$\n",
    "\n",
    "Vi ser at svaret ser ulikt ut, men om vi finner tilnærmet verdi for de to uttrykkene, så ser vi at $\\frac{\\lg 8}{\\lg 3}=\\frac{\\ln 8}{\\ln 3}$. Det her kan vi også vise ved å ta i bruk sammenhengen mellom logaritmene som vi viste på siden om den naturlige logaritmen.\n",
    "```\n",
    "\n",
    "```{admonition} Eksempel 3\n",
    ":class: eksempel\n",
    "\n",
    "$\\begin{align}\n",
    "4^{2x+1} &= e^2 \\\\\n",
    "\\ln 4^{2x+1} &= \\ln e^2 \\\\\n",
    "(2x+1)\\ln 4 &= 2 \\\\\n",
    "2x+1 &= \\frac{2}{\\ln 4} \\\\\n",
    "2x &= \\frac{2}{\\ln 4} -1 \\\\\n",
    "x &= \\frac{1}{\\ln 4} -\\frac{1}{2} \\\\\n",
    "x &= \\frac{2-\\ln 4}{2\\ln{4}} = \\frac{2-\\ln 4}{\\ln 16}\n",
    "\\end{align}$\n",
    "```\n",
    "\n",
    "I enkelte eksponentiallikninger må vi gjøre litt forarbeid for å få likningen på en form som gjør at vi kan få eksponenten ned ved hjelp av en logaritme. Dette forarbeidet kan ligge i å slå sammen ulike potenser for å få en potens med den ukjente i, faktorisere eller få uttrykket på form av en andregradslikning. Ofte kreves det litt kreativitet og/eller erfaring for å se hvordan vi kan skrive om likningen for å gjøre det lettere for oss. Vi tar noen eksempler på ulike triks vi kan bruke.\n",
    "\n",
    "```{admonition} Eksempel 4\n",
    ":class: eksempel\n",
    "Vi skal løse likningen $e^{2x} -4e^x = 0$. Et triks vi kan bruke her er at $e^{2x}=(e^x)^2=e^x\\cdot e^x$. Dette bruker vi for å faktorisere uttrykket på venstre side.\n",
    "\n",
    "$\\begin{align}\n",
    "e^{2x} -4e^x &= 0 \\\\\n",
    "e^x\\cdot e^x-4e^x &= 0 \\\\\n",
    "e^x(e^x-4) &= 0\n",
    "\\end{align}$\n",
    "\n",
    "Her kan vi videre benytte produktregelen vi lærte i 1T. For at $e^x(e^x-4)$ skal bli null, så må en av faktorene være null. Den første faktoren $e^x$ kan ikke bli null, så da går vi videre med\n",
    "\n",
    "$\\begin{align}\n",
    "e^x -4 &= 0 \\\\\n",
    "e^x &= 4 \\\\\n",
    "\\ln e^x &= \\ln 4 \\\\\n",
    "x &= \\ln 4\n",
    "\\end{align}$\n",
    "```\n",
    "\n",
    "```{admonition} Eksempel 5\n",
    ":class: eksempel\n",
    "\n",
    "$\\begin{align}\n",
    "3^{3x}+3^{3x}+3^{3x} &= 27 \\\\\n",
    "3\\cdot 3^{3x} &= 27 \\\\\n",
    "3^{3x} &= 9 \\\\\n",
    "3^{3x} &= 3^2 \\\\\n",
    "3x &= 2 \\\\\n",
    "x &= \\frac{2}{3}\n",
    "\\end{align}$\n",
    "```\n",
    "\n",
    "```{admonition} Eksempel 6\n",
    ":class: eksempel \n",
    "Vi skal løse $3^x-4=12\\cdot 3^{-x}$. Her vil vi først kvitte oss med potensen med negativ eksponent. Det gjør vi ved å multiplisere begge sider av likningen med $3^x$. Da får vi $(3^x)^2-4\\cdot 3^x=12$. Likningen virker fortsatt vanskelig, men om vi foreløpig setter $u=3^x$ kan vi skrive den om til $u^2-4u = 12$. Det er ei standard andregradslikning som vi løser ved å flytte alt til venstre side og så bruke abc-formelen. Den gir $u=-2 \\vee u=6$. Så setter vi inn for $u$ og går videre med\n",
    "\n",
    "$\\begin{align}\n",
    "u &=-2 \\quad &\\vee& \\quad u &=6 \\\\\n",
    "3^x &= -2 \\quad &\\vee& \\quad 3^x &= 6 \\\\\n",
    "\\text{går ikke} & \\quad &\\vee& \\quad x &= \\frac{\\ln 6}{\\ln 3}\n",
    "\\end{align}$\n",
    "\n",
    "Det betyr at $L=\\{\\frac{\\ln 6}{\\ln 3}\\}$.\n",
    "```\n",
    "\n",
    "Alle likningene her kan selvfølgelig også løses med CAS eller grafisk. Ved løsning med CAS vil vi kunne få svar som ser litt rare ut. Grunnen er at GeoGebra ønsker å skrive alle logaritmer uttrykt med $\\ln$.\n",
    "\n",
    "På neste side skal vi se hvordan alle disse likningene også kan løses ved hjelp av programmering og numeriske metoder.\n",
    "\n"
   ]
  }
 ],
 "metadata": {
  "language_info": {
   "name": "python"
  },
  "orig_nbformat": 4
 },
 "nbformat": 4,
 "nbformat_minor": 2
}
