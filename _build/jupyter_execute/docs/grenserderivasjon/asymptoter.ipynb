{
 "cells": [
  {
   "attachments": {},
   "cell_type": "markdown",
   "metadata": {},
   "source": [
    "# Asymptoter\n",
    "\n",
    "```{admonition} Læringsutbytte\n",
    ":class: utbytte, dropdown\n",
    "I dette temaet arbeider vi med kompetansemålet:\n",
    "\n",
    " * bruke ulike strategier for å utforske og bestemme grenseverdier til funksjoner, og utforske og argumentere for anvendelser av grenseverdier\n",
    "\n",
    "Etter å ha arbeidet med temaet, skal du:\n",
    " \n",
    " * kunne forklare hva vi mener med en asymptote\n",
    " * anvende grenseverdier til å finne vertikale, horisontale og skrå asymptoter for rasjonale funksjoner\n",
    " * kjenne til asymptotene til eksponentialfunksjonen og logaritmefunksjonen\n",
    "```\n",
    "\n",
    "Vi har allerede sett litt på asymptoter, men vi skal her definere de grundigere ut fra grenseverdier.\n",
    "\n",
    "```{adminition} Asymptoter\n",
    ":class: def\n",
    "En asymptote er en linje som grafen til en funksjon nærmer seg.\n",
    "\n",
    "Vi kan ha:\\\n",
    " * vertikale asymptoter\n",
    " * horisontale asymptoter\n",
    " * skrå asymptoter\n",
    "```\n",
    "\n",
    "## Vertikale asymptoter\n",
    "Vertikale asymptoter kjenner vi allerede godt til fra rasjonale funskjoner, men vi skal her definere de skikkelig\n",
    "\n",
    "```{admonition} Vertikal asymptote\n",
    ":class: def\n",
    "Linja $x=a$ er en vertikal asymptote for funksjonen $f(x)$ dersom en av betingelsene under stemmer.\n",
    "\n",
    "$\\displaystyle\\lim_{x\\to a^-} f(x) = \\pm\\infty$\n",
    "\n",
    "$\\displaystyle\\lim_{x\\to a^+} f(x) = \\pm\\infty$\n",
    "\n",
    "For rasjonale funskjoner vil vi kunne ha vertikale asymptoter der nevneren har nullpunkt.\n",
    "```\n",
    "\n",
    "På forrige side så vi at $\\displaystyle\\lim_{x\\to a^+} \\ln (x-a)=-\\infty$. Det vil si at den funksjonen har en vertikal asymptote for $x=a$. Ellers vil vi stort sett møte slike asynptoter hos rasjonale funksjoner. I 1T arbeidet vi stort sett med rasjonale funksjoner med en vertikal asymptote. Som vi ser i eksempelet under, så er det fullt mulig med mer enn en.\n",
    "\n",
    "`````{admonition} Eksempel: To vertikale asymptoter\n",
    ":class: eksempel\n",
    "Vi skal finne de vertikale asymptotene til $f(x)=\\frac{x}{x^2-9}$\n",
    "\n",
    "Eventuelle vertikale asymptoter finner vi i nullpunktene til nevneren. Det vil si når $x=3\\vee x=-3$. Vi sjekker med definisjonen av vertikal asymptote\n",
    "\n",
    "$\\displaystyle\\lim_{x\\to 3^+} \\frac{x}{x^2-9} = \\frac{3}{0}=\\infty$\n",
    "\n",
    "$\\displaystyle\\lim_{x\\to -3^+} \\frac{x}{x^2-9} = \\frac{-3}{-0}=\\infty$\n",
    "\n",
    "Vi ser at begge grenseverdiene går mot uendelig.\n",
    "\n",
    "Det vil si at det er vertikale asymptoter ved $x=3$ og ved $x=-3$. Under har vi tegnet inn grafen til funksjonen sammen med de vertikale asymptotene. Ved hjelp av kommandoen \"Asymptote\" kan GeoGebra tegne inn alle asymptoter for deg.\n",
    "\n",
    "```{figure} ./bilder/vertikaleasymptoter.png\n",
    "---\n",
    "scale: 20%\n",
    "---\n",
    "```\n",
    "`````\n",
    "\n",
    "```{admonition} Eksempel: Rasjonal funksjon uten vertikal asymptote\n",
    ":class: eksempel\n",
    "I forrige eksempel var vi nøye med å sjekke grenseverdiene før vi konkluderte med asymptotene. Grunnen til det er at vi kan ha nullpunkt i nevner som ikke gir vertikale asymptoter. Det skjer hvis vi samtidig har nullpunkt i teller. Da kan den problematiske faktoren forkortes vekk og vi får ingen vertikal asymptote. Vi så et eksempel på det i funksjonen $f(x)=\\frac{2(x^2-9)}{x-3}$ på forrige side. Nevneren er null for $x=3$ og der kan det derfor være en vertikal asymptote. Ved å faktorisere og forkorte fant vi imidlertid ut at\n",
    "\n",
    "$\\displaystyle\\lim_{x\\to 3} f(x) = \\frac{2(x-3)(x+3)}{x-3}=\\lim_{x\\to 3} 2(x+3)=\\lim_{x\\to 3} (2x+6)=2\\cdot 3+6=12$\n",
    "\n",
    "Siden grenseverdien eksisterer er det ingen vertikal asymptote for $x=3$.\n",
    "```\n",
    "\n",
    "Rasjonale funksjoner er såpass viktige at vi oppsummerer resultatene her.\n",
    "\n",
    "```{admonition} Vertikale asymptoter til rasjonale funksjoner\n",
    ":class: def\n",
    "La funksjonen $f(x)$ være en rasjonal funksjon gitt ved $f(x)=\\frac{t(x)}{n(x)}$ der $t(x)$ og $n(x)$ er polynomfunksjoner. \n",
    "\n",
    "Vertikale asymptoter finner vi ved å finne nullpunktene til nevneren etter at alle felles faktorer mellom teller og nevner er forkortet vekk.\n",
    "\n",
    "Det kan derfor være et nullpunkt $x=a$ i opprinnelig nevner $n(x)$ som ikke gir vertikale asymptoter. Som vi har sett, skjer det når $t(x)$ og $n(x)$ har felles nullpunkt i $x=a$. Etter at faktoren $x-a$ er forkortet vekk, vil grenseverdien $\\displaystyle\\lim_{x\\to a} f(x)$ eksistere og det vil ikke være vertikal asymptote for $x=a$.\n",
    "```"
   ]
  },
  {
   "attachments": {},
   "cell_type": "markdown",
   "metadata": {},
   "source": [
    "## Horisontale asymptoter\n",
    "\n",
    "```{admonition} Horisontal asymptote\n",
    ":class: def\n",
    "\n",
    "En horisontal asymptote er ei vannrett linje som en funksjon $f(x)$ nærmer seg når $x\\to\\pm\\infty$. Matematisk skriver vi det som at $y=a$ er en horisontal asymptote for funksjonen $f(x)$ dersom\n",
    "\n",
    "$\\displaystyle\\lim_{x\\to\\infty} f(x)=a$\n",
    "\n",
    "og tilsvarende for $x\\to -\\infty$.\n",
    "```\n",
    "\n",
    "```{admonition} Eksempel: Horisontal asymptote\n",
    ":class: eksempel\n",
    "\n",
    "$\\displaystyle\\lim_{x\\to\\infty} (3^{-x}+2) = 0+2=2$\n",
    "\n",
    "viser at funksjonen $f(x)=3^{-x}+2$ har en horisontal asymptote $y=2$.\n",
    "```\n",
    "\n",
    "Vi husker fra forrige side at rasjonale funksjoner har en grenseverdi når $x\\to\\infty$ kun dersom teller har lavere (da er grenseverdien 0) eller lik grad som nevner. Denne grenseverdien gir den horisontale asymptoten og for å finne den kan vi bruke trikset om å dele på høyeste potens av $x$ i alle ledd.\n",
    "\n",
    "```{admonition} Eksempel: Horisontal asymptote for rasjonal funksjon\n",
    ":class: eksempel\n",
    "\n",
    "Vi vil finne den horisontale asymptoten til $f(x)=\\frac{2x^2-3x+4}{3x^2-5}$.\n",
    "\n",
    "$\\begin{align}\n",
    "\\displaystyle\\lim_{x\\to\\infty}\\frac{2x^2-3x+4}{3x^2-5}&=\\lim_{x\\to\\infty}\\frac{2-\\frac{3}{x}+\\frac{4}{x^2}}{3-\\frac{5}{x^2}}\\\\\n",
    "&=\\frac{2-0+0}{3-0} \\\\\n",
    "&=\\frac{2}{3}\n",
    "\\end{align}$\n",
    "\n",
    "Den horisontale asymptoten er $y=\\frac{2}{3}$.\n",
    "\n",
    "```\n",
    "\n",
    "I eksempelet over ville vi fått akkurat samme grenseverdi om vi hadde sett på $x\\to -\\infty$. Det kan imidlertid være lurt å sjekke begge grenseverdier som eksempelet under viser.\n",
    "\n",
    "`````{admonition} Eksempel: To horisontale asymptoter\n",
    ":class: eksempel\n",
    "Vi skal finne asymptotene til $f(x)=\\frac{2x}{x(e^{-x}+1)}$.\n",
    "\n",
    "Det første vi observerer er at nevneren har et nullpunkt når $x=0$. Faktoren $e^{-x}+1$ er positiv for alle $x$ siden en eksponentialfunksjon aldri kan bli negativ. Nullpunktet i nevneren er imidlertid felles med telleren, så vi undersøker grenseverdien $x\\to 0$ og får\n",
    "\n",
    "$\\displaystyle\\lim_{x\\to 0} \\frac{2x}{x(e^{-x}+1)}=\\lim_{x\\to 0}\\frac{2}{e^{-x}+1} = \\frac{2}{e^0+1}=\\frac{2}{1+1}=1$\n",
    "\n",
    "Grenseverdien eksisterer, så vi har ingen vertikal asymptote.\n",
    "\n",
    "Det neste vi undersøker er grenseverdien til $f(x)$ når $x\\to\\infty$.\n",
    "\n",
    "$\\displaystyle\\lim_{x\\to\\infty}\\frac{2x}{x(e^{-x}+1)}=\\lim_{x\\to\\infty}\\frac{2}{e^{-x}+1}=\\frac{2}{0+1}=2$\n",
    "\n",
    "Vi har altså en horisontal asymptote for $y=2$ når $x\\to infty. Sjekker også $x\\to -\\infty$.\n",
    "\n",
    "$\\displaystyle\\lim_{x\\to -\\infty}\\frac{2x}{x(e^{-x}+1)}=\\lim_{x\\to -\\infty}\\frac{2}{e^{-x}+1}=\\frac{2}{\\infty+1}=0$\n",
    "\n",
    "Det er altså en horisontal asymptote også for $y=0$ når $x\\to -\\infty$. Grafen til funksjonen ser slik ut.\n",
    "\n",
    "```{figure} ./bilder/tohorisontale.png\n",
    "---\n",
    "scale: 20%\n",
    "---\n",
    "```\n",
    "`````\n"
   ]
  },
  {
   "attachments": {},
   "cell_type": "markdown",
   "metadata": {},
   "source": [
    "## Skrå asymptoter\n",
    "I tilfeller der teller har høyere grad enn nevner i en rasjonal funksjon, så vil vi ikke kunne få noen horisontal asymptote. Det er fordi teller vokser raskere enn nevner og funksjonen vil gå mot uendelig. I de tilfellene der graden til teller er bare en større enn graden til nevner vil vi imidlertid kunne ha noe som kalles for en skrå asymptote.\n",
    "\n",
    "```{admonition} Skrå asymptote\n",
    ":class: def\n",
    "La $f(x)=\\frac{t(x)}{n(x)}$ være en rasjonal funksjon. Dersom graden til $t$ er en høyere enn graden til $n$, så vil $f(x)$ ha en skrå asymptote $y=ax+b$. \n",
    "\n",
    "Formelt definerer vi den ved at $y=ax+b$ er en skrå asymptote til $f$ dersom\n",
    "\n",
    "$\\displaystyle\\lim_{x\\to\\infty}(f(x)-(ax+b))=0$\n",
    "\n",
    "I praksis finner vi den skrå asymptoten ved å utføre polynomdivisjon av $t(x)$ mot $n(x)$.\n",
    "```\n",
    "\n",
    "`````{admonition} Eksempel: Skrå asymptote\n",
    ":class: eksempel\n",
    "Vi skal finne asymptotene til $f(x)=\\frac{x^3+2}{x^2-6x+9}$.\n",
    "\n",
    "Vi starter med å se etter vertikale asymptoter. Nevneren er et fullstendig kvadrat $(x-3)^2$ med nullpunkt $x=3$. Telleren har ikke nullpunkt for $x=3$, så $x=3$ er en vertikal asymptote.\n",
    "\n",
    "Videre ser vi at teller har grad en større enn nevner, så vi kan se etter skrå asymptote. For å finne den utfører vi polynomdivisjonen $x^3+2 : x^2-6x+9$. \n",
    "\n",
    "```{figure} ./bilder/polynomdivisjon.png\n",
    "---\n",
    "scale: 50%\n",
    "---\n",
    "```\n",
    "\n",
    "Vi ser at polynomdivisjonen ikke går opp og vi får en rest. $f(x)$ kan nå skrives som $f(x)=x+6+\\frac{27x-52}{x^2-6x+9}$. I grensen $x\\to\\infty$ vil brøken $\\frac{27x-52}{x^2-6x+9}\\to 0$. Vi kan da skrive\n",
    "\n",
    "$\\displaystyle\\lim_{x\\to\\infty}\\frac{x^3+2}{x^2-6x+9}=\\lim_{x\\to\\infty}\\left(x+6+\\frac{27x-52}{x^2-6x+9}\\right)=x+6+0=x+6\\to\\infty$\n",
    "\n",
    "$f(x)$ går mot uendelig, men det går mot uendelig langs den rette linja gitt av $x+6$. Vi sier da at $y=x+6$ er en skrå asymptote for funksjonen.\n",
    "\n",
    "Grafen til $f(x)$ ser slik ut.\n",
    "\n",
    "```{figure} ./bilder/skraasymptote.png\n",
    "---\n",
    "scale: 20%\n",
    "---\n",
    "```\n",
    "`````\n",
    "\n",
    "\n",
    "\n"
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 2
}