{
 "cells": [
  {
   "attachments": {},
   "cell_type": "markdown",
   "metadata": {},
   "source": [
    "# Grunnleggende derivasjonsregler\n",
    "\n",
    "```{admonition} Læringsutbytte\n",
    ":class: utbytte, dropdown\n",
    "I dette temaet arbeider vi med kompetansemålet:\n",
    "\n",
    " * forstå begrepene vekstfart, grenseverdi, derivasjon og kontinuitet, og bruke disse for å løse praktiske problemer\n",
    " * bestemme den deriverte i et punkt geometrisk, algebraisk og ved numeriske metoder, og gi eksempler på funksjoner som ikke er deriverbare i gitte punkter\n",
    " * utforske, analysere og derivere ulike funksjoner og deres omvendte funksjoner, og gjøre rede for egenskaper til og sammenhenger mellom slike funksjoner\n",
    "\n",
    "Etter å ha arbeidet med temaet, skal du:\n",
    "\n",
    " * derivere polynomfunksjoner, logaritmefunksjoner, eksponentialfunksjoner og potensfunksjoner\n",
    " * kunne bruke kjerneregelen, produktregelen og brøkregelen\n",
    " * bruke CAS til å derivere en vilkårlig funksjon\n",
    "```\n",
    "\n",
    "På forrige side viste vi blant annet at den deriverte av $x^2$ var $2x$ og at den deriverte av en lineær funksjon var stigningstallet til funksjonen. De er spesialtilfeller av noen generelle derivasjonsregler som vi oppgir her.\n",
    "\n",
    "```{admonition} Grunnleggende derivasjonsregler\n",
    ":class: def\n",
    "\n",
    "Vi lar $k, n\\in\\mathbf{R}$ og lar $u(x)$ og $v(x)$ være to funksjoner. Da er\n",
    "\n",
    " 1) $f(x)=k \\quad \\Rightarrow \\quad f'(x)=0$\n",
    "\n",
    " 2) $f(x)=x^n \\quad \\Rightarrow \\quad f'(x)=n\\cdot x^{n-1}$\n",
    "\n",
    " 3) $f(x)=k\\cdot u(x) \\quad \\Rightarrow \\quad f'(x)=k\\cdot u'(x)$\n",
    "\n",
    " 4) $f(x)=u(x)+v(x) \\quad \\Rightarrow \\quad f'(x)=u'(x)+v'(x)$\n",
    "```\n",
    "\n",
    "Den første regelen over sier at den deriverte av et konstant tall er null. Det gir forhåpentligvis mening ut fra definisjonen som sier at den deriverte er stigningstallet til tangenten. Stigningstallet til et konstant tall er null, og derfor er den deriverte null.\n",
    "\n",
    "Disse fire reglene kommer vi til å bruke blant annet til å derivere polynomfunksjoner.\n",
    "\n",
    "```{admonition} Eksempel 1: Derivasjon av polynom\n",
    ":class: eksempel\n",
    "\n",
    "Vi lar $f(x)=3x^4+2x^2-3$.\n",
    "\n",
    "Her viser vi grundig hvilke derivasjonsregler vi bruker. Normalt sett vil vi her nesten bare skrive opp svaret uten mellomregninger.\n",
    "\n",
    "$\\begin{align}\n",
    "f'(x)=(3x^4+2x^2-3)' &\\stackrel{4}{=} (3x^4)'+(2x^2)'-(3)' \\\\\n",
    "&\\stackrel{3}{=} 3(x^4)'+2(x^2)'-(3)' \\\\\n",
    "&\\stackrel{1, 2}{=} 3\\cdot 4x^{4-1}+2\\cdot x^{2-1}-0 \\\\\n",
    "&=12x^3+2x\n",
    "\\end{align}$\n",
    "```\n",
    "\n",
    "```{admonition} Eksempel 2: To viktige resultat\n",
    ":class: eksempel\n",
    "Resultatene under er vel verdt å huske både utledning av og resultatet. Det vil spare deg for mye tid framover.\n",
    "\n",
    "$g(x)=\\frac{1}{x}=x^{-1} \\quad \\Rightarrow \\quad g'(x)=-x^{-1-1}=-x^{-2}=-\\frac{1}{x^2}$\n",
    "\n",
    "$h(x)=\\sqrt{x}=x^{\\frac{1}{2}} \\quad \\Rightarrow \\quad h'(x)=\\frac{1}{2}x^{\\frac{1}{2}-1}=\\frac{1}{2}x^{-\\frac{1}{2}}=\\frac{1}{2\\sqrt{x}}$\n",
    "```\n",
    "\n",
    "Reglene over hjelper oss til å derivere alle potens-, rot- og polynomfunksjoner. Det er en stor gruppe av funksjoner, men vi har også arbeidet med logaritme- og eksponentialfunksjoner.\n",
    "\n",
    "```{admonition} Derivert av den naturlige logaritmen og den naturlige eksponentialfunksjonen\n",
    ":class: def\n",
    "\n",
    "$f(x)=\\ln x \\quad \\Rightarrow \\quad f'(x)=\\frac{1}{x}$\n",
    "\n",
    "$f(x)=e^x \\quad \\Rightarrow \\quad f'(x)= e^x$\n",
    "\n",
    "Beviset for $\\ln x$ gir vi under. Bevis for $e^x$ kommer etter at vi har sett på kjerneregelen.\n",
    "\n",
    "Den deriverte av tierlogaritmen og andre eksponentialfunksjoner er ikke like enkle. De kommer vi tilbake til senere.\n",
    "```\n",
    "\n",
    "```{admonition} Bevis for den deriverte av $\\ln x$\n",
    ":class: def, dropdown\n",
    "Vi ser på funksjonen $f(x)=\\ln x$ og bruker definisjonen av den deriverte\n",
    "\n",
    "$\\begin{align}\n",
    "f'(x)&=\\lim_{\\Delta x\\to 0}\\frac{f(x+\\Delta x)-f(x)}{\\Delta x} \\\\\n",
    "&=\\lim_{\\Delta x\\to 0}\\frac{\\ln(x+\\Delta x)-\\ln x}{\\Delta x} \\\\\n",
    "&=\\lim_{\\Delta x\\to 0}\\frac{\\ln\\left(\\frac{x+\\Delta x}{x}\\right)}{\\Delta x} \\quad \\text{andre logaritmesetning} \\\\\n",
    "&=\\lim_{\\Delta x\\to 0}\\frac{1}{\\Delta x}\\ln\\left(1\\frac{\\Delta x}{x}\\right)\n",
    "\\end{align}$\n",
    "\n",
    "Vi lar nå $n=\\frac{x}{\\Delta x}$ slik at $\\frac{1}{\\Delta x} =\\frac{n}{x}$ og $\\frac{\\Delta x}{x}=\\frac{1}{n}$. I tillegg vil grensen endres til $n\\to\\infty$.\n",
    "\n",
    "$\\begin{align}\n",
    "f'(x)&=\\lim_{n\\to\\infty}\\frac{n}{x}\\ln\\left(1+\\frac{1}{n}\\right) \\\\\n",
    "&=\\lim_{n\\to\\infty}\\frac{1}{x}\\ln\\left(1+\\frac{1}{n}\\right)^n \\quad \\text{tredje logaritmesetning} \\\\\n",
    "&=\\frac{1}{x}\\lim_{n\\to\\infty}\\left(1+\\frac{1}{n}\\right)^n \\quad \\text{trekker ut brøken uten n}\\\\\n",
    "&=\\frac{1}{x}\\ln e \\quad \\text{grenseverdien var definisjonen av e} \\\\\n",
    "&=\\frac{1}{x}\n",
    "\\end{align}$\n",
    "\n",
    "I siste linje har vi brukt at $\\ln e=1$.\n",
    "```\n",
    "\n",
    "Vi ser at den naturlige logaritmen har en forholdsvis enkel derivert som overraskende nok blir en potensfunksjon ($\\frac{1}{x}=x^{-1}$).\n",
    "\n",
    "Enda mer overraskende er at den deriverte av $e^x$ er $e^x$. Det viser seg at det er den eneste funksjonen vi kan lage (bortsett fra nullfunksjonen) som har en derivert som er lik seg selv. Og det er også begrunnelsen for at vi i det hele tatt valgte å innføre $e^x$ og $\\ln x$. Ved å formulere eksponentialfunksjoner ved hjelp av $e$ vil derivasjon og analyse av vekstfart bli mye enklere. \n",
    "\n",
    "Stopp gjerne opp og tenk litt ekstra over hva resultatet $(e^x)'=e^x$ betyr. Vi husker at den deriverte i et punkt er lik stigningstallet til tangenten i punktet. Så dette betyr at tangenten til $e^x$ for $x=2$ har stigningstall $e^2$, tangenten for $x=5$ har stigningstall $e^5$ og tangenten for $x=\\pi$ har stigningstall $e^{\\pi}$. Med tanke på at $e$ er et tilsynelatende tilfeldig irrasjonalt tall er dette nærmest utrolig. Men det er også utrolig nyttig og tallet $e$ er derfor kanskje viktigere enn $\\pi$ innenfor matematikken og naturvitenskapen.\n",
    "\n",
    "```{admonition} Eksempel: Litt mer derivasjon\n",
    ":class: eksempel\n",
    "\n",
    "$f(x)=4e^x-2\\ln x \\quad \\Rightarrow \\quad f'(x)=4e^x-\\frac{2}{x}$\n",
    "\n",
    "$g(x)=\\sqrt{x}-3e^x+\\frac{3}{2}\\ln x \\quad \\Rightarrow \\quad g'(x)=\\frac{1}{2\\sqrt{x}}-3e^x+\\frac{3}{2x}$\n",
    "```"
   ]
  },
  {
   "attachments": {},
   "cell_type": "markdown",
   "metadata": {},
   "source": [
    "## Kjerneregelen\n",
    "Med derivasjonsreglene vi har sett på til nå, så har vi grunnlaget for å derivere de aller fleste enkle funksjoner av typen:\n",
    "\n",
    " * $x^n$\n",
    " * $\\sqrt{x}$ og andre røtter\n",
    " * $e^x$\n",
    " * $\\ln x$\n",
    "\n",
    "Vi kan gjøre mye med disse, men vi stopper opp med en gang vi møter uttrykk som $e^4x$, $\\sqrt{x^3+2}$ eller $\\ln(x^2+2)$. Dette er er eksempler på det vi kaller sammesatte funksjoner.\n",
    "\n",
    "```{admonition} Eksempel 1: Sammensatt funksjon $e^{4x}$\n",
    ":class: eksempel\n",
    "\n",
    "$f(x)=e^{4x}$ er funksjonen $u(x)=4x$ satt inn i eksponentialfunksjonen $g(u)=e^u$. Vi kaller $u(x)$ den indre funksjonen (eller kjernen) og $g(u)$ den ytre funksjonen. Vi kan da skrive\n",
    "\n",
    "$$f(x)=g(u(x))=e^{u(x)}=e^{4x}$$\n",
    "```\n",
    "\n",
    "```{admonition} Eksempel 2: Sammensatt funksjon $\\sqrt{x^3+2}$\n",
    ":class: eksempel\n",
    "\n",
    "$f(x)=\\sqrt{x^3+2}$ er funksjonen $u(x)=x^3+2$ satt inn i kvadratrotfunksjonen $g(u)=\\sqrt{u}$. Vi kaller $u(x)$ den indre funksjonen (eller kjernen) og $g(u)$ den ytre funksjonen. Vi kan da skrive\n",
    "\n",
    "$$f(x)=g(u(x))=\\sqrt{u(x)}=\\sqrt{x^3+2}$$\n",
    "```\n",
    "\n",
    "```{admonition} Eksempel 3: Sammensatt funksjon $\\ln(x^2+2)$\n",
    ":class: eksempel\n",
    "\n",
    "$f(x)=\\ln(x^2+2)$ er funksjonen $u(x)=x^2+2$ satt inn i logaritmefunksjonen $g(u)=\\ln u$. Vi kaller $u(x)$ den indre funksjonen (eller kjernen) og $g(u)$ den ytre funksjonen. Vi kan da skrive\n",
    "\n",
    "$$f(x)=g(u(x))=\\ln u(x)=\\ln(x^2+2)$$\n",
    "```\n",
    "\n",
    "Slike sammensatte funksjoner utgjør en stor gruppe av funksjoner og vi trenger en metode for å derivere de. Denne metoden kalles kjerneregelen.\n",
    "\n",
    "```{admonition} Kjerneregelen\n",
    ":class: def\n",
    "\n",
    "La $f$ være en sammensatt funksjon med $g(u)$ som ytre funksjon og $u(x)$ som kjerne (indre funksjon). Den deriverte av $f$ er da:\n",
    "\n",
    "$f(x)=g(u(x)) \\quad \\Rightarrow \\quad f'(x)=g'(u(x))\\cdot u'(x)$\n",
    "\n",
    "Vi bruker kjerneregelen når den ytre funksjonen er en enkel funksjon som vi allerede kan å derivere med de grunnleggende reglene.\n",
    "```\n",
    "\n",
    "Kjerneregelen kan være vanskelig å forstå. Den sier at vi starter med å derivere den ytre funksjonen med hensyn på kjernen, før vi deriverer kjernen med hensyn på $x$. Forhåpentligvis vil noen eksempler gjøre det tydligere.\n",
    "\n",
    "```{admonition} Eksempel 1: Kjerneregelen på $e^{4x}$\n",
    ":class: eksempel\n",
    "Vi ser på funksjonen $f(x)=e^{4x}$.\n",
    "Kjernen er $u(x)=4x$, mens den ytre funksjonen er $g(u)=e^u$.\n",
    "\n",
    "$f'(x)=g'(u(x))\\cdot u'(x)=(e^u)'\\cdot (4x)' =e^u\\cdot 4=4e^{4x} $\n",
    "\n",
    "Når vi kan kjerneregelen godt vil vi ofte gå gjøre dette direkte uten alle mellomregningene, men det anbefales å følge disse stegene fram til du har kontroll.\n",
    "```\n",
    "\n",
    "```{admonition} Eksempel 2: Kjerneregelen $\\sqrt{x^3+2}$\n",
    ":class: eksempel\n",
    "Vi ser på funksjonen $f(x)=\\sqrt{x^3+2}$.\n",
    "Kjernen er $u(x)=x^3+2$, mens den ytre funksjonen er $g(u)=\\sqrt(u)$.\n",
    "\n",
    "$f'(x)=g'(u(x))\\cdot u'(x)=(\\sqrt{u})'\\cdot (x^3+2)'=\\frac{1}{2\\sqrt{u}}\\cdot 3x^2 =\\frac{1}{2\\sqrt{x^3+2}}\\cdot 3x^2=\\frac{3x^2}{2\\sqrt{x^3+2}}$\n",
    "```\n",
    "\n",
    "```{admonition} Eksempel 3: Kjerneregelen på $\\ln(x^2+2)$\n",
    ":class: eksempel\n",
    "Vi ser på funksjonen $f(x)=\\ln(x^2+2)$.\n",
    "Kjernen er $u(x)=x^2+2$, mens den ytre funksjonen er $g(u)=\\ln u$.\n",
    "\n",
    "$f'(x)=g'(u(x))\\cdot u'(x)=(\\ln u)'\\cdot (x^2+2)' =\\frac{1}{u}\\cdot 2x = \\frac{2x}{x^2+2}$\n",
    "```\n",
    "\n",
    "Vi kan bruke kjerneregelen til å bevise derivasjonsregelen $(e^x)'=e^x$.\n",
    "\n",
    "```{admonition} Bevis for $(e^x)'=e^x$\n",
    ":class: def\n",
    "Vi setter $e^x=u$. Da får vi at $x = \\ln u$. Vi deriverer begge sider og får\n",
    "\n",
    "$\\begin{align}\n",
    "(x)'&=(\\ln u)' \\\\\n",
    "1&= \\frac{1}{u}\\cdot u' \\\\\n",
    "u' &= u\n",
    "\\end{align}$\n",
    "\n",
    "som gir at $(e^x)'=e^x$.\n",
    "```\n",
    "\n",
    "Videre vil vi vise en derivasjonsregel for en generell eksponentialfunksjon $a^x$.\n",
    "\n",
    "```{admonition} Derivasjonsregel for $a^x$\n",
    ":class: def\n",
    "Den deriverte av den generelle eksponentialfunksjonen er\n",
    "\n",
    "$f(x)=a^x \\quad \\Rightarrow \\quad f'(x)=a^x\\cdot \\ln a$\n",
    "\n",
    "**Bevis**\n",
    "\n",
    "Vi lar $f(x)=a^x$. Videre utnytter vi at $a^x=e^{\\ln a \\cdot x}$. *Kontroller dette selv ved å bruke definisjonen av $\\ln$*.\n",
    "\n",
    "Vi lar $u(x)=\\ln a \\cdot x$ og $g(u)=e^u$. Det gir\n",
    "\n",
    "$f'(x)=g'(u(x))\\cdot u'(x)=e^u\\cdot \\ln a=e^{\\ln a \\cdot x}\\cdot \\ln a= a^x\\cdot\\ln a$\n",
    "```\n",
    "\n",
    "Og til slutt en derivasjonsregel for tierlogaritmen.\n",
    "\n",
    "```{admonition} Derivasjonsregel for $\\log x$\n",
    "Den deriverte av tierlogaritmen er\n",
    "\n",
    "$f(x)=\\log x \\quad \\Rightarrow \\quad f'(x)=\\frac{1}{x\\ln 10}$\n",
    "\n",
    "**Bevis**\n",
    "\n",
    "Vi husker at $\\log x=\\frac{1}{\\ln 10}\\ln x$ og da kommer derivasjonsregelen over direkte.\n",
    "```\n"
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 2
}